<!DOCTYPE HTML PUBLIC "-//W3C//DTD HTML 4.01 Transitional//EN"
   "http://www.w3.org/TR/html4/loose.dtd">
<HTML>
<HEAD>
	<META HTTP-EQUIV="CONTENT-TYPE" CONTENT="text/html; charset=iso-8859-1">
	<TITLE>Un Hedo Prince</TITLE>
<LINK href="../pic/icon.png" rel="icon" type="image/png">
<!-- original URL was http://www.glosa.org/gl/hedo_prince.htm -->
	<META NAME="GENERATOR" CONTENT="OpenOffice.org 1.0.2  (Linux)">
	<META NAME="AUTHOR" CONTENT="Wendy Ashby">
</HEAD>
<BODY BGCOLOR="#FFFFFF" TEXT="#000000" LINK="#0000ff" VLINK="#800080">

<P ALIGN="Right">
  O. Wilde&nbsp;<IMG src="../pic/hedo_prince01.jpg" 
    ALT="[O. Wilde]" WIDTH="128" HEIGHT="192">
</P>
<BR>

<H1 Align="Center">Un Hedo Prince</H1>

<P Align="Center"><I>ex Oscar Wilde</I></P>
<BR>

	<P>Alti supra u polita, epi un alti kolumni, pa sta u
	statua de un Hedo Prince. An pa es holo ge-tegu per plu tenu folia
	de kriso. An plu oku pa es bi brilo safira; e u mega rubi-li pa
	brilo epi u manu-ra de an gladia.</P>

	<P>Plu persona pa fo admira an. &ldquo;An es iso kali de u
	klima-galina,&rdquo; pa dice mo urba koncili-pe qi pa volu gene famo
	de habe boni arti ski; &ldquo;sed ne tanto uti-ple&rdquo; an pa
	pluso; este  plu persona posi doxo: an pa es no-praxi. Veri, an pa
	es u  fo praxi-an.</P>

	<P>&ldquo;Qo-ka tu ne es simi un  Hedo Prince?&rdquo; pa
	qestio u sofi matri de fe pusi ju-an; an pa du lakrima pro panto-ra.
	 Un Hedo Prince zero-kron puta de lakrima pro ali-ra.&rdquo;</P>

	<P>&ldquo;Mi este hedo hedo; es uno-pe in munda qi es fo
	hedo.&rdquo; Pa murmura u ge-frustra andro tem an skope ad u
	sti-mira statua.</P>

	<P>&ldquo;An feno iso un angela,&rdquo; pa dice plu Karita
	Infanti tem mu pa ki ex u katedrala; ge-vesti per mu fo rubi toga e
	mu puri leuko alexi-ve.</P>

	<P>&ldquo;Komo tu ski?&rdquo; pa dice u matemati doci-an,
	&ldquo;tu zero-kron pa vide mo.&rdquo;</P>

	<P>&ldquo;A! na habe, tem na plu sonia,&rdquo; pa reakti
	plu infanti. E u matemati doci-an pa fuga an fronta e feno severi;
	kausa an ne amo de plu infanti qi sonia.</P>

	<P>Mo noktu u pusi Hirundo pa peti supra u polita. Plu ami
	de an pa ki ab ad Egipti pre six meno; sed an ne pa ki ko mu; kausa
	an filo u fo kali Tifa. An pa enkontra fe tosto  blasto-tem, tem an
	pa peti kata potami poste u mega xanto falena. An pa este ta atrakti
	a fe tenu meso-soma; seqe-co, an pa sto te dice ko fe.</P>

	<P>&ldquo;Qe tu volu mi filo tu?&rdquo; pa dice un
	Hirundo; an  zero-kron pa disipa plu lexi. U Tifa pa klino fo bato
	ad an. Seqe-co, an pa peti peri e peri fe; tange un aqa per an plu
	ala; e pa face plu argenti pusi unda. U-ci pa es an filo-sporta; e
	an pa akti id tem un holo estiva.</P>

	<P>&ldquo;Id es u fatuo filo,&rdquo; pa kanto plu hetero
	Hirundo; &ldquo;fe habe zero valuta, e tro poli  famili membra.&rdquo;
	E veri, pa es u fo mega numera de plu Tifa in potami. Po-co, kron
	sperma-tem pa proto, panto Hirundo pa peti ab.</P>

	<P>Po, mu pa peti ab, an pa este solito; e an pa proto
	gene fatiga de an filo-fe. &ldquo;Fe habe zero konversa;&rdquo; an
	pa dice. &ldquo;Mi este fobo; fe solo sporta ko filo; ka fe freqe 
	filo-sporta kon u venti.&rdquo;  E veri, panto-kron u venti pa fla;
	u Tifa gratioso pa flxi se.  &ldquo;Mi konfesi; fe es u domi
	filo-fe,&rdquo; an pa kontinu; &ldquo;sed mi fo amo viagia; e
	seqe-co, mi gina plus, debi fo amo viagia.&rdquo;</P>

	<P>&ldquo;Qe tu fu ki ab ko mi?&rdquo; an fini pa qestio a
	fe; sed u Tifa pa dice no per fe kefa; fe tro mega amo fe eko-lo. 
	</P>

	<P>&ldquo;Tu
	pa sporta ko mi,&rdquo; an pa voka. &ldquo;Mi fu ki ad plu Piramida.
	Vale!&rdquo;  E an pa peti ab.  
	</P>

	<P>Un holo di an pa peti; e noktu-tem an pa veni ad u polita. &ldquo;Qo-lo
	mi pote reposa?&rdquo; an pa dice; mi spe; u polita pre nu prepara
	pro mi.&rdquo; Po-co, an pa vide u statua ep un alto kolumni.  &ldquo;Mi
	fu reposa la&rdquo;, an pa voka. &ldquo;Id es u kali loka, ko  mega
	puri aero.&rdquo;  Seqe-co, an pa sedi inter plu pedi de un Hedo
	Prince.  &ldquo;Mi habe u kriso somni-ka,&rdquo; an pa  dice qieto a
	se tem skope peri an; e an pa prepara proto somni. Sed tem an pa du
	loka an kefa infra an ala; u mega guta de aqa pa kade epi an. &ldquo;U-la
	es fo qestio!&rdquo; an pa voka. &ldquo;Es zero nefa in urani; plu
	astro brilo klari; sed id pluvi.  U klima in boreo Europa veri es fo
	mali.  U Tifa pa amo u pluvi; sed u-la pa es solo kausa fe pa es
	egoisti.&rdquo;</P>

	<P>Po-co,
	un hetero guta pa kade.  &ldquo;Qo-uti habe u statua  si id ne
	protekti mi anti pluvi?&rdquo; an pa dice. &ldquo;Mi nece cerka u
	fumi-tubi.&rdquo; An pa decide de peti ab.</P>

	<P>Sed
	pre an aperi plu ala; guta tri pa kade; e an pa skope ana, e pa vide
	--- a! an pa vide qo-ra?</P>

	<P>Plu
	oku de un Hedo Prince pa es ge-ple per plu lakrima; e plu lakrima pa
	du kade kata an plu kriso buka.  An facia pa es fo kali in
	luna-lumi; e u pusi Hirundo pa es ge-ple ko simpati.</P>

	<P>&ldquo;Qo-pe
	tu es?&rdquo; an pa dice.</P>

	<P>&ldquo;Mi
	es un Hedo Prince.&rdquo;</P>

	<P>&ldquo;Qo-ka
	tu lakrima?&rdquo; pa qestio un Hirundo; &ldquo;tu pa sti aqa mi.&rdquo;</P>

	<P>&ldquo;Tem
	mi pa vive e pa habe un homi kardia,&rdquo; pa reakti u statua; &ldquo;mi
	ne pa ski de plu lakrima. Mi pa eko in Palati Sans-Sourci; pe ne pa
	lice tristi la. Tem plu di mi pa sporta ko plu ami in un horti; e
	tem plu vespera mi pa duce  u kore in u Mega Atria.  Peri un horti
	pa es un alti mura; sed mi zero-kron pa qestio qo-ra es ultra id;
	panto-ra peri mi pa es kali. Mi plu korta-pe pa nima mi un Hedo
	Prince; e veri mi pa es fo hedo; si pe nima delekta es hedo. So mi
	pa vive e so mi pa morta.  E nu mi es morta; pe pa loka mi ana ci
	tanto alti; mi pote vide panto no-kali e non-hedo de mi polita; mi
	kardia gene face per plumba; anti-co mi ne pote sto se de lakrima.&rdquo;</P>

	<P>&ldquo;
	Qo! Qe an ne pa gene face per solidi kriso?&rdquo; pa dice un
	Hirundo a se. An pa es tro civili de alti-voci ali persona doxo.</P>

	<P>&ldquo;Tele
	ab,&rdquo; pa kontinu u statua in baso e musika voce, &ldquo;tele ab
	in pusi via es u povi domi. Mo de plu fenestra es aperi; e dia id mi
	pote vide u gina sedi ante u tabla. Fe facia es tenu e anxio; fe
	habe no-glabro e rubi plu manu; mu es ge-punge per aku; kausa fe es
	u sue-fe.  Fe nu sue plu pasiflori ad epi u satina-roba pro u maxi
	kali de plu servi-fe de u Fe-regi; fe fu es ge-vesti per id tem u fu
	Korta-kore.  In u kli in gono de u kamera kumbe fe pusi ju-an; an es
	pato.  An habe u febri; e an petitio plu orange.  An matri habe
	zero-ra de dona ad an exclude potami-aqa; seqe-co, an du lakrima. 
	Hirundo, pusi Hirundo, qe tu fu fero a fe u rubi-li ex mi gladia
	manu-ra?  Mi plu pedi es ge-fixa ad u-ci pedi-sta; e mi ne pote
	kine.&rdquo;</P>

	<P>&ldquo;Pe
	atende mi in Egipti,&rdquo; pa dice un Hirundo.  &ldquo;Mi plu ami
	nu peti ana e kata u Nile; e mu du dice a plu mega lotus-flori.  Mu
	nu-fu somni in tafo de u mega An-regi.  Un An-regi auto es la in an
	ge-kroma morta-va.  An es ge-tegu in xanto-te e ge-preserva per plu
	kondimenta.  Peri an cervika es u katena de leuko-klori  klori-li; e
	plu manu es simi plu ge-sika-folia.&rdquo;</P>

	<P>&ldquo;Hirundo,
	pusi Hirundo,&rdquo; pa dice u Prince, &ldquo;Qe tu pote resta ko mi
	solo tem mo moktu; te es mi angeli?  U ju-an habe mega dipso; e an
	matri es ta tristi.&rdquo;</P>

	<P>&ldquo;Mi
	ne doxo; mi amo plu ju-an,&rdquo; pa reakti un Hirundo.  &ldquo;Pa
	estiva tem mi  resta para potami; pa es bi no-civili ju-an; mu pa es
	plu an-fili de u Molina-an; e mu freqe pa bali plu kalkula a mi. 
	Sura, mu zero-kron pa tange mi; plu Hirundo peti mega tro tekno pro
	u-la; e plus-co mi veni ex u famili qi es famo pro id agili; sed, mi
	doxo; plu ju-an ne respekti mi.&rdquo;</P>

	<P>Sed
	un Hedo Prince pa feno ta non-hedo; e u pusi Hirundo pa este penito.
	 &ldquo;Id es fo frigid ci,&rdquo; an pa dice; &ldquo;sed mi fu
	resta ko tu pro mo noktu; e fu es tu angeli.&rdquo;</P>

	<P>&ldquo;Gratia,
	pusi Hirundo,&rdquo; pa dice u Prince.  Seqe-co, un Hirundo pa 
	prende u mega rubi-li ex gladia de u Prince; e an pa peti ab ko id
	intra an rostra; an pa ki supra plu stego de u polita.  An pa pasa u
	turi de u katedrali; ko id ge-skulptu  plu leuko marmora angeli.  An
	pa pasa u Palati; e an pa audi u soni de kore.  U kali gina pa veni
	ex ad epi u balkoni ko fe filo-an.  &ldquo;Ta sti mira plu astro es
	nu-noktu,&rdquo; an pa dice a fe; e ta sti mira es u dynamo de
	filo!&rdquo;  &ldquo;Mi spe; mi roba fu es ge-fini pro u
	Stata-Kore,&rdquo; fe pa reakti.  &ldquo;Mi pa petitio plu pasiflori
	de gene sue ad epi id; sed u sue-fe e ta anti-ergo.&rdquo;</P>

	<P>An
	pa pasa supra u potami; e pa vide plu pusi-lampa pende epi plu
	navi-pali.  An pa pasa supra u paleo mero polita topo plu Semiti-pe
	eko; e pa vide mu negotia kon alelo; e ponde valuta in plu
	kupra-libra.  Fini, an pa veni a povi domi e pa skope in. U ju-an pa
	torto e tropi se ko febri in an kli. An matri pa du somni; fe pa es
	ta fatiga.  An pa salta in; e pa loka u mega rubi-li ad epi u tabla
	para u digi alexi-ra de u sue-fe.  Po-co, an pa peti gentili peri u
	kli; te fla u fronta de u ju-an per an plu ala. &ldquo;Mi nu este
	fresco!&rdquo; pa dice u ju-an; &ldquo;posi mi nu gene repara. 
	Po-co, an pa reposa kon hedo somni.</P>

	<P>Po-co,
	un Hirundo pa peti versi ad un Hedo Prince; e pa explika ad an qod
	an nu-pa akti.  &ldquo;Strano!&rdquo;  An pa dice; &ldquo;nu mi este
	subo termo; sed id es ta frigid ci.&rdquo;</P>

	<P>&ldquo;U-la
	es kausa tu pa boni akti,&rdquo; pa dice u Prince. E u pusi Hirundo
	pa proto de puta; po-co, an pa somni.  Puta panto-kron pa sti  somni
	an.</P>

	<P>Proto
	de u fu di; an pa peti kata a potami te balno se.  &ldquo;U fo
	strano fenomeno!&rdquo; pa dice u  Profesora de Ornitologi tem a pa
	pasa supra ponti.  &ldquo;Un Hirundo in hiberna!&rdquo;  E an pa
	grafo u longi grama de id a loka nova-papira.  Panto-pe pa cita id;
	id pa es ge-ple de poli lexi qi mu ne pa logi.</P>

	<P>&ldquo;Nu
	noktu mi ki ad Egipti,&rdquo; pa dice un Hirundo; e an pa este fo
	hedo puta de id.  An pa visita panto plu famo memo-ra; e pa sedi
	longi tem epi  u koni-stego de u religio-do.  Panto-lo an pa ki, plu
	 Paseri pa kanta ad alelo; &ldquo;u fo kali strano-avi!&rdquo; 
	Seqe-co, an pa mega fru se.  Tem u luna pa ki ana; an pa peti versi
	ad un hedo prince.  &ldquo;Qe tu habe ali ergo-petitio in Egipti?&rdquo;
	an pa voci; mi nu-fu proto mi viagia.&rdquo;</P>

	<P>&ldquo;Hirundo,
	Hirundo, pusi Hirundo,&rdquo; pa dice u prince, &ldquo;qe tu fu
	resta ko mi solo mo plus noktu?&rdquo;</P>

	<P>&ldquo;Pe
	atende mi in Egipti,&rdquo; pa reakti un Hirundo.  &ldquo;Fu-di mi
	plu ami peti ana  Katarakta Bi.  Plu potami-hipo jace la inter plu
	Skirpus; e epi u mega  granita-do sedi u Teo Memnon.  Tem un holo
	noktu an skope plu astro; e kron  u matina astro brilo; an voci u
	kri de hedo; po-co, an es no-soni.  Meso-di, plu xanto leo veni a
	margina de aqa te bibe. Mu habe plu oku iso plu mega xanto-li; e mu
	roar es ma voci de u roar-soni de u katarakta.&rdquo;</P>

	<P>&ldquo;Hirundo,
	Hirundo, pusi Hirundo,&rdquo; pa dice u Prince, &ldquo;tele ab trans
	polita mi vide u juve andro in u stego-ka. An klina supra u
	grafo-tabla qi es ge-tegu ko plu papira; in steno-vasa para an es
	plu  morta viola. An kapila es bruno e krispa; an plu labia es iso
	rubi de u pomegranata; e an habe plu mega sonia oku. A tenta fini
	grafo u spektakla pro u Direktora de u Teatra; sed an es tro frigid
	de kontinu grafo.  Es zero piro in piro-lo; e an este fatiga de
	famina.&rdquo;</P>

	<P>&ldquo;Mi
	fu resta ko tu mo pluso noktu,&rdquo; pa dice un Hirundo; veri, an
	habe u boni kardia.  &ldquo;Qe mi fero ad an un hetero rubi-li?&rdquo;</P>

	<P>&ldquo;Mali-fortuna!
	Mi nu ne habe ali rubi-li,&rdquo; pa dice u Prince. &ldquo;Mi habe
	nu solo mi plu oku.  Mu es ge-face ex plu rari ciano-li; mu pa veni
	ex India mo kilo anua retro.  Prende mo de mu e fero id ad an.  An
	fu vendo in a gema-an; e merka piro-xila; e po-co, an fu fini an
	spektakla.&rdquo;</P>

	<P>&ldquo;Karo
	prince,&rdquo; pa dice un Hirundo, &ldquo;mi ne pote akti u-la&rdquo;;
	e an pa proto de lakrima.</P>

	<P>&ldquo;Hirundo,
	Hirundo, pusi Hirundo,&rdquo; pa dice u prince, &ldquo;akti qod mi
	komanda.&rdquo;</P>

	<P>Seqe-co,
	un Hirundo pa prende un oku de u Prince; e pa peti ad u stego-ka de
	u stude-an.  Id pa es fo facili de ki in; kausa  pa es u for a in u
	stego.  An pa peti tako dia id; e pa ki ad in kamera.  U juve andro
	pa habe an kefa ge-tegu per an plu manu; seqe-co, an ne pa audi u
	soni de plu ala de un avi; kron an pa skope ana an pa detekti u kali
	ciano-li kumbe epi plu morta viola.</P>

	<P>&ldquo;Pe
	proto valu mi,&rdquo; an pa voci; &ldquo;u-ci veni ex uno-pe qi fo
	admira mi.  Nu mi pote fini mi spektakla;&rdquo; e an pa feno fo
	hedo. 
	</P>

	<P>U
	fu-di un Hirundo pa peti kata ad un asila.  An pa sedi epi navi-pali
	de u mega navi e pa skope plu navi-pe tira plu mega teka ex kargo-ka
	per plu funi.  &ldquo;Tira a-hoi!&rdquo; Mu pa fo soni voci tem
	singu teka pa veni ana.  &ldquo;Mi ki ad Egipti!&rdquo; pa voci un
	Hirundo; sed zero-pe pa audi; kron u luna pa proto ki ana an pa peti
	versi ad un Hedo Prince.</P>

	<P>&ldquo;Mi
	pa veni te dice vale,&rdquo; an pa voci.</P>

	<P>&ldquo;Hirundo,
	Hirundo, pusi Hirundo,&rdquo; pa dice u Prince; &ldquo;Qe tu fu
	resta solo mo pluso noktu ko mi?&rdquo;</P>

	<P>&ldquo;Id
	es hiberna,&rdquo; pa reakti un Hirundo, &ldquo;e u ma frigid klima
	nu fu veni.  In Egipti un heli es termo epi plu kloro Palma-dendro;
	e plu krokodilus jace in u limo e skope anti-ergo peri mu. Plu ami
	de mi nu tekto u nidi in Templa de Baalbek; e plu rosa e leuko
	kolumba skope mu; e mu filo-kanta ad alelo.  Karo Prince, mi nece ki
	ab; sed mi zero-kron fu no-memo tu; e fu blasto-tem mi fu fero a tu
	bi kali gema te vice bi-la gema qi tu pa dona ab. U rubi-li fu es ma
	rubi  de u rubi rosa; e u ciano-li fu es ma ciano de u mega mari.&rdquo;</P>

	<P>&ldquo;In
	u qadra infra na,&rdquo; pa dice un Hedo Prince, &ldquo; sta u pusi 
	flami-fero ju-fe. Fe pa lase kade plu flami-fero ad in aqa-kanali
	para pedi-via; mu ne es no-funktio. Fe patri fu bato fe; si fe ki a
	domi minus ali valuta; e fe nu lakrima.  Fe habe zero pedi-ve alo
	poda-ve; e zero tegu epi fe kefa.  Prende mi hetero oku; e dona id a
	fe; e fe patri ne fu bato fe.&rdquo;</P>

	<P>&ldquo;Mi
	fu resta ko tu mo pluso noktu,&rdquo; pa dice un Hirundo, &ldquo;sed
	mi ne pote uti tu hetero oku.  Tu ne sio pote vide.&rdquo;</P>
	<P LANG="en-GB" CLASS="western" STYLE="text-indent: 1.27cm">&ldquo;Hirundo,
	Hirundo, pusi Hirundo,&rdquo; pa dice u Prince, &ldquo;akti qod mi
	komanda.&rdquo;</P>

	<P>Seqe-co
	an pa prende un hetero oku de u Prince; e pa peti tako kata ko id.
	An pa baso peti pasa u flami-fero ju-fe; e pa lase kade u gema in
	meso de fe manu.  &ldquo;U fo kali mero vitri!&rdquo; pa voci u
	ju-fe; e fe pa dromo a fe domi tem ridi.</P>

	<P>Po-co,
	un Hirundo veni versi ad u Prince.  &ldquo;Tu ne pote vide nu,&rdquo;
	an pa dice, &ldquo;seqe-co, mi fu resta ko tu panto-tem.&rdquo;</P>

	<P>&ldquo;No,
	pusi Hirundo, &ldquo; pa dice u povi prince, &ldquo;tu nece ki ab ad
	Egipti.&rdquo;  &ldquo;Mi fu resta ko tu panto-tem,&rdquo; pa dice
	un Hirundo; e an pa somni para plu pedi de u Prince.</P>

	<P>Holo
	u fu-di an pa sedi epi skapa de u Prince; e an pa dice an plu stori
	de plu-la ra an pa vide in plu xeno landa.  An pa dice de plu rubi 
	aqa-avi; qi sta in plu longi line epi plu ripa de u Nile; e mu kapti
	kriso-piski in mu plu rostra. An pa dice de u Sfinx; qi es iso
	palaeo de u munda auto; e eko in u deserta; e id ski panto-ra. De
	plu merka-pe qi no-tako gresi para mu Kamelus e fero plu xanto
	globula in mu plu manu.  De un An-regi de u Monti e de u Luna; qi es
	iso melano de eboni; e qi latri u mega kristali.  De u mega kloro
	serpenti qi somni in Palma-dendro; e qi habe bi-ze preka-pe de nutri
	id ko plu meli-plaka.  E de plu Pusi-pe; qi veli supra u mega laku
	epi plu mega e plati folia; e mu panto-kron milita ko plu papilio. 
	</P>

	<P>&ldquo;Karo
	pusi Hirundo,&rdquo; pa dice u Prince, &ldquo;tu dice a mi de plu
	sti mira kosa; sed klu ma sti mira es u sufere de plu andro e plu
	gina. Es zero hetero misteri iso mega de  non-hedo.  Peti supra mi
	polita; pusi Hirundo; e dice a mi qod tu vide la.&rdquo;</P>

	<P>Seqe-co,
	un Hirundo pa peti supra u grandi polita; e pa vide plu Pluto-pe
	amusa se in mu plu kali domi; iso kron plu  mendika-pe sedi ante plu
	horti porta. An pa peti ad in plu skoto  steno-via; e pa vide plu
	leuko facia de plu ge-famina infanti qi skope minus interese a plu
	melano via.  Infra un arca de u ponti; bi ju-an pa kumbe kon alelo
	te tenta tena se termo.  &ldquo;Na es fo famina!&rdquo; mu pa dice. 
	&ldquo;Tu ne lice kumbe la&rdquo; pa voci u skope-pe; e mu pa vaga
	ab in u pluvi.</P>

	<P>Po-co,
	an pa peti versi; e pa explika ad u prince qod an pa vide.</P>

	<P>&ldquo;Mi
	es ge-tegu per mega-valu kriso;&rdquo; pa dice u Prince. &ldquo;Tu
	nece prende id ab, folia po folia; e dona id a plu pove-pe; plu
	vive-pe panto-kron doxo; kriso sti hedo mu.&rdquo;</P>

	<P>Folia
	po folia de u mega-valu kriso un Hirundo pa prende ab; a kron un
	Hedo Prince pa feno no-brilo e polio. Folia po folia de u mega-valu
	kriso an pa fero a plu pove-pe; plu facia de plu infanti pa esce ma
	rosa; e mu pa ridi e pa sporta in u via.  &ldquo;Na nu habe pani!&rdquo;
	mu pa voci.</P>

	<P>Po-co,
	pa veni u nivi; e po u nivi pa veni u krista. Plu via pa feno; mu pa
	es ge-face ex argenti; nu mu es ta brilo e scintili; plu longi
	kristali-daga pa pende kata ex plu stego de plu domi. Panto-pe pa
	gene vesti per plu pila-ve; e plu pusi ju-an pa habe plu rubi
	kefa-ve; e mu pa glisa epi u glacia.</P>

	<P>U
	pove pusi Hirundo pa gene ma frigid e ma frigid; sed an ne pa linqe
	u Prince; an tanto pa filo an.  An pa vora plu  pani mika extra u
	porta de u pani-bo; kron u pani-pe ne pa skope; e an pa tenta tena
	se termo per  kine an plu ala ana e kata.</P>

	<P>Sed
	fini, an pa ski; an nu-fu lose bio. An pa habe solo sati dina te
	peti ana e ad epi u skapa de u Prince.  &ldquo;Vale, karo Prince!&rdquo;
	an pa murmura. &ldquo;Qe mi lice oskula tu manu?&rdquo;</P>

	<P>&ldquo;Mi
	es hedo; tu fini fu ki ad Egipti, pusi Hirundo.&rdquo; Pa dice u
	Prince.  &ldquo;Tu pa resta ci tro longi tem; sed tu  nece oskula mi
	epi plu labia; ka mi filo tu.&rdquo;</P>

	<P>&ldquo;Mi
	ne fu ki ad Egipti,&rdquo; pa dice un Hirundo.  &ldquo;Mi fu ki a
	Domi de Morta.  Morta es u fratri de Somni, qe?&rdquo;  E an pa
	oskula un Hedo Prince epi plu labia; e pa lose bio e pa kade  a plu
	pedi de un Hedo Prince.</P>

	<P>U-la
	kron u strano krak pa soni intra u statua; qasi uno-ra pa gene
	frakti.  Veri, u plumba kardi pa frakti ad in bi mero.  Sura, id pa
	es u forti Krista.</P>

	<P>Tosto
	u fu matina un urba-cefa pa du gresi in qadra infra ko plu urba
	koncili-pe. Tem mu pa pasa u kolumni an pa skope ana ad u statua. 
	&ldquo;Karo mi un Hedo Prince feno fo no-puri;&rdquo; an pa dice.</P>

	<P>&ldquo;An
	veri es fo no-puri!&rdquo; Pa dice plu urba koncili-pe; mu
	panto-kron pa akorda kon mu cefa; e mu pa skope ana ad id.</P>

	<P>&ldquo;U
	rubi-li pa kade ab an gladi; e plu oku ne es la; e an ne dura habe u
	kroma de kriso;&rdquo; pa dice u cefa; &ldquo;veri an feno u
	mendika-pe!&rdquo;</P>

	<P>&ldquo;Veri,
	an feno u mendika-pe,&rdquo; pa dice plu urba koncili-pe. &ldquo;E
	es klu u morta avi para a pedi!&rdquo; pa kontinu u urba-cefa.  &ldquo;Na
	nece face u proklama; plu avi ne lice lose bio ci.&rdquo; E un urba
	buro-pe pa grafo u-ci sugesti.</P>

	<P>Seqe-co,
	mu pa prende kata u statua de un Hedo Prince.  &ldquo;Kausa an nu ne
	es kali; an nu habe zero uti,&rdquo; pa dice un Arti Profesora in un
	Universita.</P>

	<P>Po-co,
	mu pa liqi u statua in u furna; un urba-cefa pa akorda un unio de u
	Korporati te decide un uti de u metali.  &ldquo;Sura, na nece habe
	un hetero statua,&rdquo; an pa dice; &ldquo;e id fu es u statua de
	mi auto.&rdquo;</P>

	<P>&ldquo;De
	auto,&rdquo; pa dice singu de plu urba koncili-pe; e mu pa disputa.
	U  pre-kron mi audi de mu; mu pa du disputa.</P>

	<P>&ldquo;Qo
	strano-ra!&rdquo; pa dice u skope-pe de plu face-pe in furna-do. 
	&ldquo;U-ci ge-frakti plumba kardia ne fu liqi in u furna.  &ldquo;Na
	nece bali id ab.&rdquo;  Seqe-co, mu pa bali id epi disipa kumu topo
	u morta Hirundo pa kumbe.</P>

	<P>&ldquo;Fero
	a mi; bi-la ra qi habe u maxi mega valu in u polita,&rdquo; pa dice
	Teo a mo de plu Angeli. E un Angeli pa fero ad An u plumba kardia e
	u morta avi.</P>

	<P>&ldquo;Tu
	pa sofi elekti,&rdquo; pa dice Teo.  &ldquo;Ka in mi horti de
	Paradisi u-ci pusi avi fu kanta panto-tem; e in mi polita de kriso
	un Hedo Prince fu lauda mi.&rdquo;</P>
<BR>
<BR>
<BR>
<H2 Align="Center">Un Egoisti Giga</H2>

	<P>Singu po-meso-di, tem
	mu ki ex sko-do; plu infanti pa ki e sporta in horti de u Giga.</P>

	<P>Id pa es u mega e kali
	horti; ko moli e kloro gra. Ci e la epi u gra pa sta plu flori simi
	plu astro; e pa es mo-bi persika-dendro; in blasto-tem mu frakti ex
	ad in plu delika flori de rosa e margari; e sperma-tem mu fero pluto
	frukti. Plu avi pa sedi epi plu dendro; e mu pa kanta ta dulce; plu
	infanti pa sto sporta te audi mu.  &ldquo;Na es ta hedo ci!&rdquo;
	mu pa voci ad alelo.</P>

	<P>Mo di u Giga pa veni
	versi.  An pa ki ab te visita an ami un Kornisc homi-vora giga; an
	pa resta kon an tem septi anua.  Po septi anua an pa dice panto-ra;
	an pa volu dice; ka an konversa pa es ge-limita; e an pa decide de
	ki versi ad auto kastela.  Kron an pa ariva; an pa vide plu infanti
	sporta in an horti.</P>

	<P>&ldquo;Qo-ka tu es
	ci?&rdquo; an pa voci fo non-ami; e plu infanti pa dromo ab.</P>

	<P>&ldquo;Mi auto horti
	es mi auto horti,&rdquo; pa dice u Giga; &ldquo;ali-pe pote logi
	u-la; mi lice zero-pe de sporta in id exklude mi auto.&rdquo; 
	Seqe-co, an pa tekto u fo alti mura peri id; e plu monstra un
	info-taba.</P>
<BR>

	<P ALIGN="CENTER">PLU TRANSGRESI-PE<BR>
FU GENE<BR>
PUNI </P>
<BR>
	<P>An pa es u fo egoisti Giga.</P>

	<P>Nu plu mali-fortuna
	infanti pa habe zero sporta-lo.  Mu pa tenta sporta epi u via; sed u
	via pa es fo pulve e ge-ple per plu sklero lito; e mu ne amo id.  Mu
	pa vaga peri plu alti mura po sko; e mu pa dice de u kali horti
	intra.</P>

	<P>&ldquo;Na pa es fo
	hedo la!&rdquo; mu pa dice ad alelo.</P>

	<P>Po-co, blasto-tem pa
	veni; panto-lo in landa; pa es plu pusi flori epi plu dendro e plu
	pusi avi.  Solo in horti de un egoisti Giga id dura es hiberna.  Plu
	avi na pa volu kanta la; kausa pa es zero infanti; e plu dendro 
	no-memo de flori. Mo kron u kali flori pulsa ex id kefa ex u gra;
	sed kron id pa vide un info-taba id pa este ta simpati de plu
	infanti; e id pa glisa versi ad in suela; e pa somni.  Solo bi
	persona pa este hedo; u nivi e u krista.  &ldquo;Blasto-tem no-memo
	u-ci horti,&rdquo; mu pa voci, &ldquo;seqe-co, na fu eko ci holo
	anua.&rdquo;  U nivi pa tegu u gra per fe mega leuko vesti; e u
	krista pa kroma singu dendro per argenti.  Mu pa invita u Boreo
	Venti de resta ko mu; e an pa veni. An pa es ge-vesti per plu pila;
	e an pa soni un holo di peri un horti; e pa fla kata plu fumi-tubi. 
	&ldquo;U-ci es u delekta loka,&rdquo; an pa dice; &ldquo;na nece
	invita u Grandina.&rdquo; E u Grandina pa veni.  Singu di tem tri
	horo an pa bali se epi u stego de u kastela; a-kron an pa frakti
	maxi mero de plu lami-li; po-co, an pa dromo peri e peri un horti
	iso tako de posi. An pa es ge-vesti per polio; e an spira pa es iso
	glacia.</P>

	<P>&ldquo;Mi ne logi u
	kausa blasto-tem veni ta po-kron;&rdquo; pa dice un Egoisti Giga;
	tem an pa sedi para u fenestra e pa skope ex ad an frigi e leuko
	horti.  &ldquo;Mi spe; u klima nu-fu muta.&rdquo;</P>

	<P>Sed blasto-tem ne pa
	veni; ni un estiva.  Sperma-tem pa dona kriso frukti a singu horti;
	sed ad horti de u Giga fe pa dona zero-ra.  &ldquo;An es tro
	egoisti;&rdquo; fe pa dice.  Seqe-co, id pa es panto-tem hiberna la;
	e u Boreo Venti e u Grandina; e u Krista e u Nivi kore peri e dia
	plu dendro.</P>

	<P>Mo matina u Giga pa
	kumbe vigi in an kli; kron an pa audi kali musika.  Id pa soni ta
	dulce ad an plu oti; an pa doxo; id es plu musika-pe de un An-regi
	pasa.  Reali, id pa es u fringila kanta extra an fenestra; sed an ne
	pa audi avi-kanta in an horti ex pre longi tem; e id pa feno ad an
	de es u maxi kali musika in u munda. Po-co, u Grandina pa sto kore
	supra an kefa; e u Boreo Venti pa sto fla; e u delicioso fragra veni
	ad an dia un aperi fenestra.  &ldquo;Mi kredi blasto-tem nu veni;&rdquo;
	pa dice u Giga; e an pa salta ex kli e pa skope ex.</P>

	<P>Qo-ra an pa vide?</P>

	<P>An pa vide u sti mira
	vista.  Dia u fora in u mura plu infanti pa repti in; e mu nu sedi
	in plu rami de plu dendro. In singu dendro an pa pote vide; pa es u
	pusi infanti.  E plu dendro pa es ta hedo de habe plu infanti in mu
	itera; mu pa tegu se ko poli flori; e mu nu gentili oscili mu braki
	supra plu kefa de plu infanti.  Plu avi nu peti ci e la; e mu nu
	kanta kon hedo; e plu flori nu skope ana dia u kloro gra; e mu nu
	ridi.  Id pa es u kali vista; sed in solo mo gono id dura es
	hiberna.  Id pa es u maxi tele gono de un horti; e in id pa sta u
	pusi ju-an.  An pa es ta pusi; an ne pa pote tange plu rami de u
	dendro; e an pa gresi peri id e pa lakrima forti. U mali-fortuna
	dendro pa dura es ge-tegu ko Krista e nivi; e u Boreo Venti dura fla
	e soni supra id.  &ldquo;Skende ana! Pusi ju-an,&rdquo; pa dice u
	Dendro; e id pa klina kata id plu rami iso baso de posi; sed u ju-an
	pa es tro pusi.</P>

	<P>U kardia de u Giga pa
	gene ma dulce tem an pa skope ex.  &ldquo;Mi pa du fo egoisti!&rdquo;
	an pa dice.  &ldquo;Nu mi ski; u kausa u blasto-tem ne pa veni ci. 
	Mi fu loka u-la mali-fortuna pusi ju-an epi un akro de u dendro;
	po-co, mi fu sti kade u mura; e mi horti fu es u sporta-lo pro plu
	infanti panto-tem.&rdquo;  An pa este fo penite qod an pa face.</P>

	<P>An pa repti kata u
	skala; e minus soni an pa ki ex ad in un horti.  Sed kron plu
	infanti pa vide an mu pa este fobo; e panto mu pa dromo ab; e un
	horti pa esce hiberna itera.  Solo u pusi ju-an ne pa dromo; kausa
	an plu oku pa es ple de plu lakrima e an ne pa vide u Giga qi veni. 
	U Giga fo gentili gresi poste an; an gentili pa prende an ad in an
	manu; e pa loka an in u dendro.  Imedia po-co, u dendro pa blasto ad
	in plu flori; e plu avi pa veni te kanta epi id; e u pusi ju-an pa
	tensio ex an bi braki; e pa bali mu peri cervika de u Giga; e pa
	oskula an.  E kron plu hetero infanti pa vide u Giga nu ne es mali;
	mu pa dromo versi; e ko mu pa veni u blasto-tem. &ldquo;Id es tu
	horti nu, pusi infanti;&rdquo; pa dice u Giga.  E an pa prende u
	mega peleki; e pa sti kade u mura.  E mo-bi horo; tem plu persona ki
	ad agora; mu pa vide u Giga nu sporta ko plu infanti in u maxi kali
	horti mu ali-kron pa vide.</P>

	<P>Un holo di mu pa
	sporta; e tem vespera mu veni te dice vale ad u Giga.</P>

	<P>&ldquo;Sed qo-lo tu
	pusi ami?&rdquo; an pa dice. &ldquo;U pusi ju-an; mi pa loka an in u
	dendro.&rdquo;  U Giga amo an u maxi mega; kausa an pa oskula an.</P>

	<P>&ldquo;Na ne ski;&rdquo;
	pa reakti plu infanti.  &ldquo;An pa ki ab.&rdquo;</P>

	<P>&ldquo;Tu nece dice ad
	an; sura veni ci fu-di;&rdquo; pa dice u Giga.  Sed plu infanti pa
	dice; mu ne ski an eko-lo; e pre u-la kron mu zero-kron pa vide an;
	e u Giga pa este fo non-hedo.</P>

	<P>Singu po-meso-di; po
	sko; plu infanti pa veni te sporta kon u Giga. Sed mu zero-kron pa
	vide itera u pusi ju-an qi u Giga ta filo.  U Giga pa es fo gluko a
	panto infanti; sed an pa fo volu vide an proto pusi ami; e an freqe
	pa dice de an.  &ldquo;Mi fo volu vide an itera!&rdquo; an freqe pa
	dice.</P>

	<P>Poli anua pa pasa; e u
	Giga pa esce fo paleo e debili. Nu an ne pote sporta; vice-co, an pa
	sedi in u mega braki-sedi-mo; e pa skope tem plu infanti sporta; e
	an pa admira an horti.  &ldquo;Mi habe poli kali flori;&rdquo; an pa
	dice. &ldquo;Sed plu maxi kali flori es plu infanti.&rdquo;</P>

	<P>Mo hiberna matina an
	pa du skope ex an fenestra tem an pa vesti se.  Nu an ne detesta un
	hiberna; ka an ski; id es solo u somni de blasto-tem; e plu flori nu
	reposa.</P>

	<P>Subito an pa frika an
	plu oku; este sti mira; an pa skope e pa skope. Veri, id pa es u sti
	mira vista.  In u maxi tele gono de an horti pa es u dendro; holo
	ge-ple per plu leuko flori.  Plu rami pa es kriso; e plu argenti
	frukti pa pende kata ex mu; e infra pa sta u pusi ju-an qi an ta
	filo.</P>

	<P>Kata u skala pa dromo
	u Giga; an pa este ta delekta e hedo.  An pa peti trans u gra; e pa
	veni proxi u ju-an.  E kron an pa es fo proxi; an facia pa kresce
	rubi per koleri. E an pa dice; &ldquo;Qo-pe pa audacio de noku tu?&rdquo;
	  Ka plu meso de plu manu de u pusi ju-an pa monstra plu marka ed bi
	aku; e plu marka de bi aku pa es epi an plu pedi.</P>

	<P>&ldquo;Qo-pe pa
	audacio de noku tu?&rdquo; Pa fo voci u Giga;  &ldquo;dice a mi; e
	mi fu prende mi mega gladia e cide an.&rdquo;</P>

	<P>&ldquo;No!&rdquo; pa
	reakti u ju-an: &ldquo;sed plu-ci es plu noku de Filo.&rdquo;</P>

	<P>&ldquo;Qo-pe tu es?&rdquo;
	pa dice u Giga; e an pa este u strano respekti e sti mira; e an pa
	kade epi plu genu ante u ju-an.</P>

	<P>E u ju-an pa subo ridi
	ad u Giga; e an pa dice ad an; &ldquo;tu mo-kron pa lase mi sporta
	in tu horti; nu-di tu fu veni ko mi a mi horti; id es Paradiso.&rdquo;</P>

	<P>E kron plu infanti pa
	dromo in un horti u-la po-meso-di; mu pa detekti u Giga kumbe morta
	infra u dendro qi pa es ge-ple per plu leuko flori.</P>
<BR>
<BR>

</BODY>
</HTML>
